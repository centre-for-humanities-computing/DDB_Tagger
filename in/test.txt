desto mindre bringer det dig kun meget sjældent i alvorlige vanskeligheder, da du er forfulgt at et ubegribeligt held. Alt dette til trods for, at du er ligegyldig, skødesløs og søvngængeragtig, da du lever i en uhåndgribelig og ukonkret verden. De negative egenskaber kommer kun ind i billedet, hvis dit følelsesliv er understimuleret. Netop stimulans er et kodeord for Fiskene. Hvis ikke du stimuleres positivt af omgivelserne og modtager kærlighed, dybe følelser og får mulighed for kunstnerisk udfoldelse, kan du finde på at indtage en negativ form for stimulans, f.eks. medicin, spiritus og stoffer. Men på trods af din følsomhed, sarthed og nærtagenhed, lider du dog sjældent herunder, da du ejer en forunderlig evne til at svømme ovenpå. Meditation virker ofte meget positivt på dig og kan tjene til, at du får mere styr på tankernes og følelsernes himmelflugt. For meget indadrettet aktivitet kan dog virke negativt på dig- derfor drejer det sig for dig altid om at afbalancere himlen og jorden, dvs. den indre og den ydre verden. På de følgende sider gennemgås tegnenes opdeling i elementerne ild, jord, luft og vand, dynamikkerne kardinal, fast og bevægelig samt polariteten maskulin og feminin. Denne opdeling kaldes klassifikation, som er et meget